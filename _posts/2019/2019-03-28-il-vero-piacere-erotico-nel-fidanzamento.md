---
title: Il vero piacere erotico nel fidanzamento
author: 'Alescanca  e Ruvido '
image: "/uploads/il-vero-piacere-erotico-nel-fidanzamento.jpg"
permalink: il-vero-piacere-erotico-nel-fidanzamento
date: 2019-03-28 13:27:14 +0100

---
Come si fa a provare il vero piacere erotico? Cosa dirá mai la chiesa di questa roba? Siete sicuri che bisogna prima provare per poter capire se l'altro corrisponde alle tue aspettative? Cos'è che attiva quell'attrazione fatale e come si fa a provare il vero piacere sessuale?

Abbiamo l'impressione che non ci siano persone che non siano alla ricerca del piacere. Beh, in effetti, Platone direbbe subito che l'eros è proprio quella forza interiore che ognuno di noi ha verso il buono, il bello e il vero. Freud aggiungerebbe che l'erotismo è quell'impulso fondamentale che muove l'uomo verso la ricerca del piacere. Insomma fin qui tutti d'accordo, ma nella pratica che vuol dire?

Abbiamo appena finito il Tour girando tutta Italia e non solo. Alla fine di ogni corso ci viene sempre posta la domanda sul **piacere erotico**. La cosa che piú ci sorprende è che ci sta tantissima confusione su tutto quello che riguarda la sessualitá soprattutto nel fidanzamento. Abbiamo incontrato tre **3 tipi di persone**:

\- quelle che non sanno cosa sia la castitá e non ne hanno mai sentito parlare; 

\- quelle che ne hanno sentito parlare, ma non hanno capito realmente a cosa serve;

\- quelle che usano la castitá come silenzio di copertura, che hanno il corpo in stato reattivo e che quindi usano la castitá per coprire una difficoltá ad entrare in intimitá.

## Che cos'è la castitá?

Cerchiamo di capire meglio cosa sia realmente. Se dico castitá a cosa pensi? Se la tua ragazza stasera ti dicesse: _"Amó, voglio vivere la castitá"_, tu che pensi? Pensi di sicuro che da stasera si va in bianco e inizi a sbattere la testa contro i muri.

Ti annuncio una grande gioia: hai capito male! Hai confuso castitá con continenza.

**Ma allora che cos'è sta castitá?**

Nel Catechismo della Chiesa Cattolica (CCC) , troviamo una descrizione illuminante sulla castità, cito:

> La castità è dono reciproco, totale e illimitato nel tempo dell'uomo e della donna <cite>CCC 2337</cite>

Questa descrizione è bellissima! Castitá quindi non è semplicemente non andare a letto insieme, ma è puntare in alto nella relazione per poter vivere il vero _"dono totale"_ di se stessi, il vero piacere sessuale (leggi fino in fondo alla pagina per capire perché).

Una cosa che è importante capire è che la virtù della castità si vive necessariamente in maniera diversa a seconda dello _stato_ in cui si trova la persona. La cosa interessante è che la **virtù della castità** si vive sia nel fidanzamento, che nella vita consacrata, che nella vita da single, che nel matrimonio (!). Tuttavia la castità è vissuta in maniera profondamente diversa in questi stati. Mentre nei primi tre casi  la castità si vive nella forma della **continenza**, nel matrimonio si vive _anche_ attraverso il rapporto sessuale.

_Vedi il video_ [_Che cos'è la castità nel matrimonio_](https://youtu.be/sTVGDsqkiAg) _per capire meglio come si vive la virtù della castità nel matrimonio._

## Nel fidanzamento

Il tempo del fidanzamento infatti è un cammino, dove la coppia _prova_ (nel senso di mettere alla prova) se la relazione, la dinamica di coppia sia sana, porti frutto e possa rappresentare il presupposto per iniziare una vita insieme.

_Approfondisci su questo argomento qui:_ [Castità, fino a dove si può arrivare?](https://5p2p.it/castita-fino-a-dove-si-puo-arrivare)

Quindi il fidanzamento è un tempo in cui i due partner si conoscono e verificano con strumenti umani e attraverso un discernimento spirituale ([possibilmente con una guida](https://youtu.be/pndhfnP7Rcc)) se i due sono innanzitutto chiamati al matrimonio, e nel caso affermativo se sono chiamati al matrimonio insieme. Il fidanzamento quindi è un cammino di discernimento sulla coppia stessa ed è naturalmente chiamato a **terminare**, a finire, o nel matrimonio o nel lasciarsi. Questo è chiaro ed è esplicito nelle promesse matrimoniali che iniziano dicendo: _"compiuto il cammino del fidanzamento..."_.

Dire che il fidanzamento è semplicemente il tempo del **NO** (continenza) è estremamente riduttivo. Il fidanzamento è l'anticamera del matrimonio e come in ogni cammino, va effettuato per gradi dove l'apice diventa il matrimonio e quindi il rapporto sessuale. Il Catechismo della Chiesa Cattolica afferma che i fidanzati che vivono la castità nella continenza risultano messi alla prova per accrescere il reciproco rispetto, allenandosi alla fedeltà e alla speranza di _riceversi l'un l'altro da Dio_ (CCC, 2350). Quindi la castità risulta **strumento efficace per una maggiore comprensione di se stessi e dell'altro**, uno strumento di libertà che non mente sul fatto che il fidanzamento è un tempo di prova (quindi non ci può essere dono illimitato di se stessi).

Si dice: _Mi devi dare la prova d'amore_ (cioè venire a letto con me). Ma questa è una boiata. La vera prova dell'amore è dimostrare di saper [tenere in massimo rispetto la libertà dell'altro](https://5p2p.it/castita-fino-a-dove-si-puo-arrivare). E l'unico modo per vivere questa libertà massima in totale gratuità e autenticità è quello di non avere rapporti sessuali nel tempo del fidanzamento. Questa è la posizione della chiesa, ma è anche la nostra esperienza personale di coppia e in quella dei numerosi ragazzi, fidanzati e sposi che incontriamo ogni giorno.
Tempo del fidanzamento che _deve_ essere breve! In un paio di anni, facendo un cammino serio di discernimento e di verifica, si hanno tutti gli elementi per decidere se ci si può sposare o se ognuno deve prendere la sua strada!

Arriviamo al nocciolo.

## Perché ne dovrebbe valere la pena?

Ma perché fasciarsi la testa? Perchè non fare semplicemente quel che dice il cuore? Qual è il fine di 'sta castità e quali sono i vantaggi?
La risposta è nell'indovinello: il fine è mettere chiarezza nella relazione, purezza, limpidezza (tutti sinonimi di castitá). Faccio brevemente un elenco:

**Con la castità vengono eliminati i doppi messaggi**: con il rapporto sessuale dico con il corpo che sono **tutto** tuo, mentre cinque minuti dopo andiamo a mangiare la pizza e ognuno paga per sè. Con il corpo dico _ti appartengo_ mentre nella vita quotidiana ognuno bada a se stesso. Da fidanzati, non ti sembrerebbe assurdo mettersi sulle spalle un mutuo insieme, aprirsi un'attività insieme, comprarsi una macchina insieme? La domanda da farsi è: perché non condividiamo i soldi ma il corpo invece sí? Sono piú importanti i soldi o il mio corpo?

**La castità mette chiarezza**: ogni coppia ingarbugliata che incontriamo, nel momento in cui fanno entrare la castitá nella loro relazione, automagicamente tutti i nodi vengono al pettine, tutte le situazioni iniziano a chiamarsi per nome. Tutto diventa limpido (--> casto). Provare per credere.

**La castità ti fa puntare in alto**: con la castitá si vive una forma cosí alta di rispetto per l'altra persona che mette la relazione ad un livello molto serio, importante, elevato, altissimo. L'altro è cosí prezioso per me che devo fare un cammino insieme per poterlo ricevere in dono e per poter decidere fino in fondo se voglio donarmi completamente. È il contrario di darsi per scontati. Donarsi è una cosa seria! Se vuoi provare il vero _piacere sessuale_ devi creare intimitá vera, elevatissima, altrimenti è solo appagamento fisico di un _bisogno_, ma il piacere vero te lo sogni!

**La castità amplifica tutti i canali di comunicazione**: il linguaggio del corpo è il canale di comunicazione piú forte che ci sia; fai l'amore con la tua ragazza e poi non avete piú niente da dirvi perché vi siete detti tutto nell'atto sessuale, mai successo? La castitá aiuta a parlare il linguaggio della tenerezza, dello sguardo, ti obbliga a risolvere i problemi parlando fino alla fine, ti costringe all'ascolto. Spesso invece si esce insieme, una volta si parla, un'altra si litiga e un'altra ancora si va a letto insieme, ma poi le situazioni non si risolvono fino in fondo.

**La castità dona libertá**: non crea quel legame fortissimo che solo il corpo sa fare. Hai presente quando hai lasciato quel ragazzo/a con cui c'eri andato a letto insieme? Difficilissimo, una parte di te si rompe e vivi quasi un tradimento! Ti senti che le hai lasciato una parte di te ed in parte è proprio cosí; una parte di te che era troppo intima, delicata, un dono sproporzionato che è esclusivo solo per la donna o l'uomo della tua vita.

Una domanda che spesso viene fuori sulla castità riguarda il _come viverla_, cioè cosa è lecito fare, cosa non è lecito, **cosa è** **permesso**. Secondo me questo punto di vista è sbagliato e ci distoglie da quello che è il fine primo della castità, e cioè il rispetto, il dono totale di se stessi, la trasparenza e la verità del rapporto, il puntare in alto per raggiungere il vero piacere sessuale.

## Controindicazioni

C'è solo una controindicazione nel vivere la castitá nel fidanzamento ed è quella di nascondere dietro questo dono incredibile e coraggioso che una coppia si fa un rifiuto del contatto fisico.

**Nota bene**

Castitá non vuol dire mettere una X sul calendario per dire "_anche oggi siamo stati bravi e non siamo finiti a letto insieme_". Questo non serve a nulla o, tutto al piú serve a mettersi sul petto la medaglietta del bravo cristiano dell'anno.

Castitá vuol dire purezza e non vuol dire assolutamente non contatto. Vuol dire **crescere nella tenerezza** e non vuol dire rifiutare il contatto fisico altrimenti è sterile ed è solo uno sforzo immane che non serve a nulla. Se il tuo corpo è in _stato reattivo_, ovvero rifiuta il contatto e non gode del piacere della tenerezza, allora bisogna rizzare le antenne a mille!!! C'è un problema!!! Ci sono ferite, chiusure, casini da risolvere con urgenza massima con una persona competente. Qui c'è da pregare che il Signore ci metta le mani e guarisca la ferita e c'è da fare un percorso umano (psicoterapeuta!). Non riuscire ad aprirsi e non riuscire a godere è un guaio serissimo.

## Per concludere

Essendo il **fidanzamento** un tempo a termine, una prova, il dono di se stessi non può essere illimitato. Non posso mai dire di essere _completamente_ tuo, è una bugia, e non starei nella verità. Di conseguenza la castità nel fidanzamento si vive nella continenza, non fine a se stessa, ma come **strumento di crescita di coppia**.

Per alcuni è piú semplice vivere la castitá (ad esempio quelle coppie in cui entrambi lo scelgono e decidono di viverlo dal principio), per altri è difficilissimo perché o l'altro non è d'accordo (e qui è d'obbligo [leggere la storia di Daniel e Chiara](https://5p2p.it/castita-e-se-non-siamo-d-accordo)), oppure si decide di viverla ad un certo punto della storia, oppure proprio nun gliela si fa' proprio…

Ricordatevi che è un dono, una grazia da chiedere, ci vuole coraggio ad andare controcorrente e a puntare in alto!

Viceversa il **matrimonio** non è un momento di prova, ma è uno stato illimitato nel tempo che permette un dono illimitato di se stessi ed una condivisione totale, incluso il corpo nel rapporto sessuale. Mentre nel fidanzamento è impossibile dire (nei fatti) sono **completamente** tuo (perchè è una prova appunto), nel matrimonio diventa il sigillo necessario (non ausiliario) affinché una coppia possa dichiararsi effettivamente sposata e vivere appieno il matrimonio. Infatti: vi siete mai chiesti come si rinnova il sacramento del matrimonio? Se per rinnovare il sacramento della prima confessione devo confessarmi e per rinnovare il sacramento della prima comunione devo accostarmi a ricevere la comunione, per rinnovare il sacramento del matrimonio cosa devo fare??? Devo fare l'amore con mio marito/mia moglie. In Genesi 2 troviamo

> I due si unirono e diventarono una carne sola  <cite>Gen,2</cite>

Non c'è nessun rito (la celebrazione del matrimonio come rito è stata introdotta dalla chiesa moltissimi anni dopo) e nessun ristorante. **Si diventa sposi facendo l'amore**, punto. Per questo fare l'amore nel fidanzamento è un'ambiguitá senza fine. Per la chiesa fino a che i due sposi non fanno l'amore non sono sposati realmente. Vi rendete conto di quale levatura è capace la chiesa riguardo alla sessualitá e al piacere erotico? La castitá è lontanissima dall'essere un "NO" ma è lo spazio piú elevato ed intimo di una coppia che addirittura supera il rito celebrato in chiesa con un sacerdote. Avete mai trovato un altro posto che vi indichi come vivere il vero piacere sessuale in maniera cosí totalizzante ed elevata?

## Per concludere veramente

**È la castitá la vera porta per il piacere erotico**. Avoja a cercarlo il prima possibile o nel _"tanto ormai è come se fossimo sposati"!_ Ti prendi in giro. Se vuoi Amare da Dio ci devi mettere Dio nella tua relazione. È Lui che ha le istruzioni d'uso su come funzioniamo perché è Lui che ci ha fatti. I dieci comandamenti sono proprio queste istruzioni d'uso per la felicitá e fra queste c'è il sesto comandamento che parla proprio di questo. È inutile andare dove ti porta il cuore, _"ma io mi sento che va bene cosí"_ e altre stupidaggini. Non funzionano, è un fatto! Basta guardarsi intorno.

**Il vero piacere sessuale è sempre frutto dell'equilibrio fra mente, emotivitá e corporeitá**. Questi tre aspetti devono crescere in modo equilibrato e sano in modo da creare un'intimitá sia con se stessi che con la propria fidanzata sempre piú forte e profonda. Piú questa intimitá cresce piú cresce il desiderio di voler condividere ogni aspetto della propria esistenza: i soldi, gli spazi, la casa, la responsabilitá, le bollette e anche il proprio corpo donandosi completamente all'altro come dono prezioso. Se condividiamo una grande responsabilitá come ad esempio mettere su un'attivitá insieme senza essere sposati la relazione è sbilanciata. Allo stesso modo se condividiamo tutto il nostro corpo ma non condividiamo responsabilitá rilevanti viviamo uno squilibrio. Il caso peggiore è quando condividiamo sia responsabilitá grandi che il nostro corpo in totalitá senza essere sposati. In questo caso neghiamo completamente il senso del matrimonio e soprattutto costruiamo la nostra relazione sul _"ma io mi sento"_, sulle emozioni, ovvero la cosa piú variabile che ci sia al mondo (domani invece non provo piú niente e tutto crolla… mai sentito?!).

Spesso invece noi riusciamo a comprarci la Ferrari e la guidiamo senza avere la patente. Non basta avere la ragazza e aver creato un'intesa forte, bisogna bilanciare il donarsi completamente con il corpo con il compromettersi completamente nella responsabilitá. Questo binomio lo trovi solo quando metti un _"per sempre"_, un sigillo eterno.